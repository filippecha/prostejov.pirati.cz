---
title: Prostějov, ve kterém chci bydlet
uid: 2022-krajske-8
campaignCategoryUid: kraj2022
campaignGroupUid: kraj2022
img: bydleniPV.png
approved:
garant: Jan.Mochtak
perex: >
 Dlouhodobým cílem je zvýšení počtu obecních bytů v Prostějově. Jsme přesvědčeni, že jen adekvátní invence ze strany obce může pomoci zvýšit dostupnost a kvalitu bydlení
order: 1
---

Dlouhodobým cílem je zvýšení počtu obecních bytů v Prostějově. Jsme přesvědčeni, že jen adekvátní invence ze strany obce může pomoci zvýšit dostupnost a kvalitu bydlení. A stavět či renovovat nebude jen město, budeme účelně rozvíjet stavby družstevního bydlení a další podobné projekty, které ve městě zajistí cenově dostupné bydlení. Stejně tak se chceme zaměřit na celkový rozvoj města, včetně urbanistického či územního plánování. Máme odvahu řešit dlouhodobě neúnosnou problematiku parkování nejen v centru, ale třeba i v okrajových částech města (např. u nemocnice) podporou výstavby parkovacích domů s možností zajištění si rezidenčního umístění automobilu na celý rok za dostupné ceny.

Dostupné a kvalitní bydlení díky výstavbě a plošné renovaci městských bytů.
Příprava koncepce snížení energetické náročnosti budov v majetku města. Fotovoltaické elektrárny na každou vhodnou střechu v majetku města. 
Nastavíme pravidla pro výstavbu na území města, včetně transparentních postupů při prodeji  městských pozemků soukromým investorům.   
Budeme prosazovat bezpečnou, ekologickou a efektivní veřejnou dopravu s cílem maximálně snižovat zátěž životního prostředí. 
Prosadíme více uniformovaných pracovníků městské policie v ulicích a rozvoj domovníků dohlížejících na bezpečnost a pořádek v domech a jejich blízkém okolí.  
Jsme přesvědčeni, že o rozvoji místních částí mají rozhodovat jejich obyvatelé.    
Výstavbu a rozvoj infrastruktury v Prostějově bude garantovat pozice městského architekta. 
Propojíme jednotlivé složky veřejné dopravy, tedy propojení dopravy autobusové, vlakové a městské hromadné.
Zahájíme výstavbu parkovacích domů pro krátkodobé i dlouhodobé parkování, které nabídne komfort, bezpečnost a především sníží počet zaparkovaných automobilů na přeplněných sídlištích. 

[Kandidátka 2022](/volby-2022/)

