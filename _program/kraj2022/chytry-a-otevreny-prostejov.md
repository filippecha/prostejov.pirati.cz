---
title: Chytrý a otevřený Prostějov
uid: 2022-krajske-8
campaignCategoryUid: kraj2022
campaignGroupUid: kraj2022
img: chytryPV.png
approved:
garant: Jan.Mochtak
perex: >
 Příležitosti rozvoje jsou v našich dětech. Proto je naším cílem celkové zvýšení kvality školství a vzdělávání v Prostějově. Opět otevřeme diskusi k možnosti zajištění vysoké školy v Prostějově. 
order: 1
---

Příležitosti rozvoje jsou v našich dětech. Proto je naším cílem celkové zvýšení kvality školství a vzdělávání v Prostějově. Opět otevřeme diskusi k možnosti zajištění vysoké školy v Prostějově. Budeme usilovat o zajištění stabilní univerzity “třetího věku” pro všechny dospělé a seniory. Jsme přesvědčeni, že potenciál rozvoje škol stojí na úspěšnosti spolupráce školy, žáků a rodičů. Občany města budeme přímo zapojovat do rozhodování o prostředí, kde žijí, kde se jejich děti učí, kde tráví volný čas.</br>  
<ol>
<li>Zvýšíme kvalitu škol a prosadíme výběr kvalitních ředitelů. Vedení škol nabídneme maximální oporu pro rozvoj k inovacím, ale i při zvyšování kvality manažerského vedení škol. </li>
<li>Budeme podporovat vzájemnou spolupráci učitelů, samospráv a občanů. Budeme aktivně zvát rodiče žáků k práci ve školských radách. Budeme iniciovat žákovské parlamenty a zvát aktivní občany do školských výborů a komisí.</li>
<li>Vytvoříme podmínky pro šíření aktivního využívání moderních technologií ve výuce, budeme podporovat tvorbu a sdílení učebních materiálů mezi učiteli samotnými. Najdeme zdroje financování pro větší uplatnění moderních technologií ve školách.</li>
<li>Budeme rozvíjet komplexní systém kariérového poradenství. Budeme se zaměřovat nejen na podporu žáků a studentů, kteří vyžadují nějakou míru podpory, ale vytvoříme i systém podpory pro nadané studenty. </li>
<li>Otevřeme diskusi pro opětovné působení VŠ na území města Prostějova.</li>
<li>Zvýšíme kvalitu veřejného stravování. Ve veřejném stravování zřizovaném obcemi budeme podporovat uplatnění lokální  bioprodukce.</li>
<li>Uspořádáme pravidelná formální i neformální setkání s občany a budeme se pečlivě zabývat veškerými podněty, peticemi a návrhy. Podpoříme místní referenda u sporných otázek s výjimečnou důležitostí a dlouhodobými důsledky. Podpoříme komunikaci mezi sousedícími samosprávami a jejich obyvateli při hledání společných řešení.</li>
<li>Nepřipustíme střet zájmů a korupci zastupitelů a úředníků. Nastavíme jasné hranice mezi osobním a veřejným zájmem.</li>
<li>Spolky a iniciativy vytvářejí hodnoty, které nejsou v tržním prostředí plně ocenitelné penězi. Vznikajícím společensky prospěšným spolkům a iniciativám nabídneme nad rámec dotační podpory např. prostory, kde se lidé mohou scházet a kde budou mít dostatečné technické zázemí. </li>
<li>Zlepšíme podmínky pro rozvoj podnikatelského prostředí v Prostějově tak, aby nebyla svévolně mařena aktivita místních občanů a firem. Podporu místního podnikání, transparentnost a otevřenost ve vztazích obce, občanů a podnikajících subjektů považujeme za základ ekonomického rozvoje obcí a regionů. Upřednostňujeme drobné lokální obchodníky v obci před nadnárodními obchodními řetězci. </li>
<li>O podporu místního podnikání a lokálních obchodníků se zasadíme i pomocí rozvoje veřejného prostranství například v podobě zajištění míst pro pořádání pravidelných trhů s nabídkou lokálních produktů.</li>
<li>Prostějov v mobilním telefonu od A do Z. Vytvořená aplikace vás jednoduše upozorní na blížící se akci, budete přes ni moci zaplatit různé poplatky či nabídne potřebné informace.</li>
</ol>

[Kandidátka 2022](/volby-2022/)
